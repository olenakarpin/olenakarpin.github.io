<html>
	<head>
		<title> аніме </title>
	</head>
	
	<body>
		<h1>тетрадь смерти - death note </h1>
		
		<p><b>Зошит смерті</b> (яп. デスノート Десу Но:то, англ. Death Note) — японський манґа- та аніме-серіал, вигаданий Цуґумі Оба і намальований Такеші Обата. Головним героєм є Лайт Яґамі, найкращий учень Японії, який згодом стає володарем Записника Смерті.</p>
		<p>В основу сюжету лягла філософська ідея: «Чи можна творити добро, вбиваючи інших?». Автор вигадав оригінальну історію, в якій розкривається ця думка. Він показав, що сталося би зі світом, якби справедливість взялася за косу, однозначно ставши на бік традиційної моралі. Випробуванню божественною владою були піддані найрозумніший (Яґамі Лайт, який у школі регулярно ставав найкращим на державних тестах і набрав безпрецедентний стовідсотковий результат на вступних іспитах до коледжу), а наприкінці й найморальніший (Мікамі Теру, який з самого дитинства завжди виступав проти зла і несправедливості, навіть якщо боротьба була безнадійна) люди Японії. Й оскільки автор не дав цим героям шансу на глядацьку симпатію, малюючи їх відверто антипатичними штрихами (шаблонно-дурнуватий злорадний сміх, божевільні очі й тиради), і показав їх спотвореними та зруйнованими, на філософському рівні «Death Note» є типовим моралізаторським твором.</p>
		<p>Лайт Яґамі, найкращий учень Японії, а за сумісництвом син шефа поліції Соітіро Яґамі, знаходить Записник Смерті Бога Смерті Рюка. Ця знахідка дозволяє Лайту вбивати людей, написавши їхнє справжнє ім'я у знайденому записнику (за умови, що ти знаєш жертву в обличчя). Разом із записником, перед Лайтом згодом з'являється і Бог Смерті Рюк. Він пояснює Лайту правила використання знахідки і супроводжує його усюди, оскільки є невидимим для решти.</p>
		<p>Знайшовши записник, Лайт починає вбивати злочинців. Однак згодом їхня масова загибель (без будь-яких контактів з оточенням) привертає увагу ФБР (а також батька Лайта, Соітіро Яґамі, начальника поліцейського підрозділу). Однак навіть найкращим детективам не вдається знайти загадкового вбивцю, якого всі охрестили Кірою (Кіра на японській «вбивця»). Лайт, він же Кіра, без труднощів контролює всі дії ФБР, вбивши деяких детективів, що слідкували за його будинком. ФБР, зрозумівши, що ніколи не знайде справжнього вбивцю, залучило до справи свого найкращого детектива — L. Оскільки ніхто не знає його справжнього імені, Лайт не може його вбити, адже це суперечить умовам Записника Смерті. L поступово звужує коло підозрюваних, концентруючи увагу на Лайті. Ці двоє знають про плани один одного, і жоден не може зробити помилку — коли помилиться Лайт, його посадять у в'язницю; коли помилиться L, Лайт вб'є його.</p>
		<p>Згодом у потік подій включається дівчина Міса Амане, другий Кіра, яка володіє другим Записником Смерті. Вона закохується в Лайта, і жертвує заради нього усім, укладаючи угоди із Сініґамі (Богами Смерті). Саме боротьба Лайта і Міси з однієї сторони, та L і групою поліцейських з іншої і є подальшою основою сюжету.</p>
		<p> <i>Карпін Олена</i> </p>
</html>